# GraphicsLibJS
اس جاوا سکرپٹ لائبریری کو بنانے کا مقصد طلبا کو کمپیوٹر گرافکس ڈرائنگ کے بنیادی تصورات سے روشناس کرانا ہے۔
اس میں دو فائلز شامل کی گئی ہیں۔
1)graphics.js
2)use.html
پہلی فائل جاواسکرپٹ کی ہے جس میں لائبریری کا مرکزی کوڈ لکھا گیا ہے۔اس میں صرف ایک فنکشن ہے جس کی مدد سے کینوس ٹیگ پر دیے گئے رنگ کا پکسل بنایا جاتا ہے۔اس فائل کو کھول کر اس کاکوڈ پڑھا جاسکتا ہے لیکن اس میں تبدیلی اس وقت تک نہ کی جائے جب تک آپ تھوڑی سی مہارت حاصل نہ کرلیں۔
دوسری فائل ایچ ٹی ایم ایل کی ہے۔ اس میں بتایا گیا ہے کہ کیسے اس لائبریری کو استعمال کرتے ہوئے مختلف شکلیں بنائی جاسکتی ہیں۔اس میں لائن اور دائرے کو بطور مثال بنایا گیا ہے۔ طلبا سے توقع کی جاتی ہے کہ وہ لائن اور دائرے کے مختلف الگوردھمز کو یہاں لکھ کر تجربات کریں گے۔
اس فائل میں سکرپٹ کے دو سیکشن بنائے گئے ہیں (لائن 1 اور لائن 2) پہلا سیکشن لائبریری کو لوڈ کرتا ہے۔ جبکہ دوسرے سیکشن میں لائن اور دائرے کے بنیادی الگوردھم لکھے گئے ہیں۔یہ الگوردھم جاواسکرپٹ فنکشن کی شکل میں لکھے گئے ہیں جنہیں نیچے موجود دو بٹنز کے کلک ایونٹ پر کال کیا گیا ہے۔طلبا اس سیکشن میں مزید الگوردھمز کو بطور فنکشن لکھ کر ان کے نتائج کینوس میں دیکھ سکتے ہیں۔
